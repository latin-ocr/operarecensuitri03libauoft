468 LIBANH ORATIO XLIX

ἐστιν ἁπάντων, τὸ τῆς ῥητορικῆς σθένος, ᾗ καὶ τὸ
πραχθῆναι προσῆκον εὑρίσκεται καὶ τὸ πραχθὲν ἐγκω-
μιάζεται. ταύτῃ τοίνυν μετὰ τῶν βουλῶν ἀπολωλέναι
καὶ διεφθάρθαι συμβέβηκεν, ὥσπερ, ἡνίκα ἦσαν μεγά-

5 λαι, καὶ ταύτῃ τετιμῆσθαί τε καὶ πολλοὺς ἔχειν τοὺς
ἐραστάς.

33. Βουλοίμην δ’ άν σοι τὴν βασιλείαν μὴ μόνον
στρατείαις κεκοσμῆσθαι και μάχαις καὶ τροπαίοις καὶ
νίκαις, ἀλλὰ καὶ τῇ παιδεύσει καὶ τοῖς λόγοις, ὧν ἡ

10 Ἑλλὰς μήτηρ, ἤ, εἰ βούλει γε, ὧν πατέρες οἱ παῖδες
τῆς Ἑλλάδος. ὡς οὖν ἐν τῷ ταῖς βουλαῖς βοηθεῖν
βοηθήσων καὶ τοῖς νῦν ἀπερριμμένοις βιβλίοις, τῇ
κατὰ τούτων οἷς βραχὺ τῶν δικαίων μέλει κολάσει
δεῖξον ἄμφω τὴν ἰσχὺν ἀπειληφότα, τά τε βουλευτήρια

15 τά τε διδασκαλεῖα.

 

13 Dem. p. 212‚28

 

2 τὸ anbe προσῆκον inser P Ι εὑρίσκονται Ι 5 ταύτῃ

γε Β 8 στρατείαις scripsi στρατιαῖς CAPI Re στρατιώταις
ΒΜ Bong 15 τέλος subscr A, πρὸς τὸν βασιλέα Ρ

