PRAEFATIO ORITIOA.

Quod volumine secundo prodeunte facere iam non potui
ut quae censores voluminis primi aliter institui scribive
voluerunt in disceptationem vocarem, id in posterius tem-
pus differre fugiens praefationi huius voluminis reservavi.

Profecto tempus mihi non defuit deliberandi qua ratione
opus quale unus hodie non ita facile suscipiat, optime
exsequerer. Nihilominus consilia iHorum virorum doctorum
etiamsi a meis institutis distarent, sequi non dubitarem,
dummodo praestarent vel spem effectus haberent.

Fritzius 1) prolegomena copiosa desideravit quibus
universa operum Libanianorum memoria exponeretur. At
plus duo volumina scribenda fuissent quibus codices quin-
genti describerentur et in familias digererentur et cum
testimoniis scriptorum conferrentur, priusquam unam lineam
operum ipsorum exhiberem. Optime me brevitati et per-
spicuitati consulturum esse asseverare possum, si illa exÎ‡
positio post contextum operum ipsorum locum suum
invenerit. Necessitudinem vero quam inter codices ad-
hibitos intercedere in singularum orationum praefationibus
dixi, utrum exstet necne, iam nunc unusquisque cuius.
interest e plena scriptura librorum exhibita examinare
potest.

Descriptio codicum quae Fritzii plausum tulit ita ut
eam aliis exemplari esse posse diceret, iusto latior visa
est Oroenerto2) ita ut remedium a me quaeri voluerit

 

1) Blatter fiir das Gymnasialschulwesen XL p. 256 sq.
2) Gott.Ge1.Anz. 1904 N. 9 p. 730sq.

